<!DOCTYPE html>
<html lang="en" >
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">

  <title>Nummer 4</title>

<link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css" integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w==" crossorigin="anonymous" />

<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Barlow:wght@100&family=Roboto:wght@100;400&display=swap" rel="stylesheet">
<meta name="viewport" content="width=device-width, initial-scale=1"><link rel="stylesheet" href="https://cdnjs.cloudflare.com/ajax/libs/normalize/5.0.0/normalize.min.css">
<link rel="stylesheet" href="./style.css">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Bebas+Neue&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Barlow:wght@700&display=swap" rel="stylesheet">


</head>
<body>
<header>
<h1>SOM EN KLEMENTIN</h1>
</header>
<section>
<h3>–H3
	<h2>Henriette Østholm (25) gikk på ungdomsskolen da hun for første gang dro til legen for mye hodepine. Hun kjente også at balansen hennes hadde blitt dårligere enn den hadde vært. Det skulle ta mange år før hun endelig fant ut av hva det skyldtes. 
    </h2>
	</h3>
	<section class="bilde">
		<img src="/images/#" alt="#" class="contained">
	</section>
<section class="artikkel-wrap">
	<p>
		
<p>Ungdomsskoletiden var som alle andre sin. Henriette var på skolen hver dag, trente, og var sosial med vennene sine. Hun forteller at hun fikk gjort alle tingene hun skulle, men at hun ofte var ekstrem sliten og mye utslitt. </p>

<p>Hun og moren oppsøkte legen for første gang da hun var 14 år. Hun følte ikke at legen tok plagene hennes seriøst. Det ble likevel tatt tester for vitaminer og mineraler, men da det ikke ble funnet noe så mente legen at Henriette led av flink-pike syndromet, og at plagene mest sannsynlig var psykiske og ikke fysiske. </p>

<p>Da Henriette begynte på videregående, var hun ofte hos legen. Plagene hadde blitt verre, og hun hadde fortsatt mye hodepine, lite energi, dårlig balanse og vondt i øret. Hun slet mye med ørebetennelse, lite jern og d-vitamin, men ellers var det ingen funn på prøvene som ble tatt. Det ble konkludert med at hun var deprimert, og hun ble sendt til psykolog. </p>

<p>Et år senere forsvant depresjonen over natten.</p>

<p>Henriette flytter til London for å studere PR og markedsføring. Under tiden på  universitetet ble balansen ekstremt dårlig, og hun mistet hørselen på det ene øret. Periodevis hadde hun anfall med så sterk hodepine at hele kroppen ble lammet. </p>

<p>Første året på studiet, brakk Henriette foten. Det var et alvorlig brudd, med  seks brudd  og en knusningsskade. Da Henriette lå på sykehuset klagde hun fortsatt over hodepine, og lite energi, men hun følte ikke at noen tok plagene hennes seriøst der heller. </p>

<p>– På denne tiden hadde jeg bare gitt opp, og trodde at alle hadde hodepine og lite energi hver dag. Så jeg sluttet å gå til legen i Norge. Bortsett fra ortopeden min som sjekket foten min. </p>

<p>I November i 2016 hadde Henriette vært hjemme på besøk i Norge, og på flyturen tilbake til London fikk hun et fryktelig stort trykk i øret som ikke forsvant. Hun gikk til en lege i London, som fortalte at hun måtte starte på medisiner. </p>

<p>– Jeg startet på disse medisinene, men det var så mye bivirkninger og jeg merket ingen god effekt av de, så jeg sluttet. </p>

<p>Henriette insisterte hos legen på å bli henvist til en time hos en øre-nese-hals spesialist. På denne tiden var hørselen så dårlig at hun nesten ikke hørte noe, samtidig som at hun slet med å gå fordi balansen var så dårlig. </p>

<p>Da hun kom til spesialisten fikk hun beskjed om at hun måtte ta MR samme dag, på grunn av det døve øret. Legen fant ingenting på bildene, men han mistenkte en hjernesvulst. Hun ble kjempe redd, og ville dra hjem til Norge for å sjekke opp der. </p>

<p>– Jeg har ekstrem klaustrofobi, og bare tanken på å ligge inne i den trommelen var skremmende. Så jeg fikk beroligende for å gjennomføre.  </p>

<p>Henriette la seg på benken, og de begynte kontrollen. Hun lå lenge inne i maskinen, før hun tittet gjennom de speil-brillene man får på seg. Da hun så opp var det ikke lenger bare en person i kontrollrommet, men mange. Det kom flere og flere inn i rommet. Alle så på bildene og måpte og holdt seg for munnen. De så veldig bekymrede ut. </p>

<p>Da kontrollen var ferdig, forsvant alle ut av rommet. Henriette fikk med seg en konvolutt, og beskjed om å dra rett til fastlegen sin. </p>

<p>– Akkurat da var jeg ikke så veldig redd, for jeg var ganske godt inne i en rus av beroligende, men jeg husker at jeg tenkte at nå skjer det. Jeg har hjernesvulst, også skal jeg dø sier hun. </p>

<p>Da var hun 21 år gammel. </p>

<p>Hun ler og forteller at hun absurd nok også tenkte at det er veldig upraktisk å skulle dø nå, for jeg skulle jo til syden også hadde jeg et internship som ventet på meg om to uker. </p>

<p>– Da jeg kom til legen, fortalte hun meg om hjernesvulsten og hva som skulle skje videre. Jeg var fortsatt høy da, men ble sendt videre til akuttmottaket på Kalnes sykehus. </p>

<p>Henriette ble lagt inn på nevrologisk avdeling, hvor hun ble værende i ett døgn. Her tok hun mange ulike tester, og det viste seg at jeg hadde ingen balanse på venstre side, jeg hadde dårlig refleks, mye skjelving, veldig distre, og ekstremt høyt trykk i hodet. </p>

<p>– Da ble jeg satt på høye doser steroider, kortison, mye beroligende og morfin. Jeg var plutselig på nippet til å dø, og jeg måtte lette trykket i hodet, forteller hun. </p>

<p>Henriette måtte bli på Kalnes til de på sykehuset hadde konferert seg med Ullevål sykehus om situasjonen. De ville ikke operere, fordi svulsten var for stor. Den var seks cm i diameter. Like stor som en klementin. så hun ble henvist videre til Haukeland sykehus i Bergen.  </p>

Det tok noen dager før operasjonen fant sted. Haukeland måtte kalle hjem nevrokirurger og andre spesialister fra ferie, da det var en omfattende og vanskelig operasjon. 

– Det er viktig for meg å si at jeg har aldri vært redd for å dø. Det var ingen som sa til meg at sjansen for å dø av operasjonen var stor. Det jeg derimot visste var at om jeg ikke opererte så kom jeg til å dø. Fort.  

Henriette hadde en såkalt Vestibularisschwannom. Det er en svulst på balansenerven. Den hadde vokst seg inn i ansiktsnerven og skapt et vanvittig press på hjernen. Den hadde flyttet seg slik at hun ikke fikk drenert bort hjernevæsken ned i ryggmargen. 

Hun forteller at hun opplevde operasjonen som veldig fin. Der fikk hun også mye beroligende i forkant, fordi det er ugunstig å være redd med høy puls når man skal operere i hjernen. 

– Jeg er veldig glad for at de valgte å vente med å barbere hodet mitt til jeg var i narkose. Det gjorde de nok fordi jeg var så ung, sier hun. 

Hun og moren snakket mye om operasjonen i forkant. Ingen av de var så bekymrede for at hun skulle dø, men mer det at det var en liten sannsynlighet for å bli lam i beina. Moren var med inn i operasjonsstuen, og satt der helt til hun sovnet. 

Ti timer senere, våkner Henriette. Det første hun ser er en ring av leger som står og ser på henne. Når hun kommer litt mer til seg selv, så sier hun. 

– Er jeg lam nå eller? 
“Ja, men ikke i beina” 

Hun tenkte ikke mer på det da, og sovnet igjen. 

Det neste hun husker, var at hun våknet på intensivavdeling. Høy som bare det. Her lå hun i tre dager, før hun ble flyttet til et eget rom. 

– Det var her jeg fikk vite at det hadde skjedd en feil. Jeg hadde fått facialisparese på venstre side, som vil si at jeg er lam på venstre side av ansiktet, sier hun. 

Hun forteller at de fleste kanskje tenker at lammelsen førte til dårligere selvfølelse, men hun forteller at hun alltid har vært flink til å godta utseendet sitt slik det er. Hun sier at hun ikke har giddet å bruke tid på å være lei seg for noe hun ikke hun kan gjøre noe med. Hun har heller blitt mer takknemlig og fornøyd med å ha en sunn, frisk og fin kropp som hun har. Det som derimot har vært vanskelig, er at hun merker at folk behandler henne annerledes enn de gjorde før. Hun har også slitt med skyldfølelse overfor familien sin. 

– Jeg føler at jeg utsatte dem for et stort traume, og en stor livssorg for at livet ikke ble slik som noen av oss hadde tenkt, sier hun. 

På grunn av en del senskader, har hun også måttet velge mye som har hindret henne i å være sosial med venner. Det er mye hun har måttet si nei til, som hun tror har gjort at folk tenker at hun ikke ønsker å være med, som derimot har endt med at hun ikke blir like mye invitert som før. Så om det er noe som har gitt henne dårligere selvfølelse, så må det være det sier hun. 

Det som Henriette derimot er stolt over, er at hun dro tilbake til London for å fullføre studiet sitt. Da hadde det ikke gått to måneder engang siden operasjonen. Hun fikk grønt lys av kirurgen sin for å reise, men med forbehold om at hun måtte til Bergen hver tredje måned på kontroll. De var også strenge på at dersom det var for tungt, så måtte hun bryte studieløpet. 

– Alt ble veldig godt tilrettelagt for at jeg skulle kunne klare å fullføre, men det var mye hardere enn jeg forventet. Jeg fikk utsatt rehabilitering, og ikke nødvendig behandling til jeg var ferdig med bacheloren, sier hun. 

Det var behandlinger med logoped og fysioterapaut tre ganger i uken. Hun fikk tilrettelagt hverdagen og innleveringer av skolen. 

– Jeg hadde nok aldri fortsatt studiene om jeg hadde visst hvor tungt det skulle bli, men jeg ville heller sitte igjen med den følelsen fremfor å angre på at jeg ikke dro, og en følelse av hva om jeg hadde fullført, sier hun. 

Nå har det gått fire år siden operasjonen. Hun har nå fått seg ny jobb. Kjøpt leilighet, og livet begynner å bli mer og mer normalt igjen. Hun må fortsatt på undersøkelser flere ganger i løpet av året, men klementiner er hun fortsatt glad i. 
	</p>
</section>

</body>
</html>
